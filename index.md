---
layout: home
title: De Reparatiebalie
---

De Reparatiebalie is een belangrijk initiatief  naast de repaircafé’s  om  huishoudelijke apparatuur in de ruimste zin van het woord en andere goederen zoals kleding en speelgoed een langer leven te geven. Daarmee slaan we meerdere vliegen in één klap: we voorkomen het onnodig weggooien en vervangen van spullen; we dragen bij aan een circulaire economie; we verminderen de afvalberg; we zorgen ervoor dat spullen die nergens anders voor een redelijk bedrag zijn te repareren een tweede leven krijgen; en last but not least: het is goed voor het milieu en de portemonnee van de eigenaren.

**Wie zijn wij**: een grote groep vrijwilligers, vooral afkomstig uit de verschillende repaircafé’s in en rond Utrecht, verenigd in Stichting De Reparatiebalie. We hebben een passie voor repareren en voor het samen werken aan uitdagende projecten.

**Wat doen wij**: We repareren alles wat binnen onze vermogens ligt, en dat door één persoon te voet of op de fiets te vervoeren is, met uitzondering van fietsen, mobiele telefoons en laptops. Dat doen we tegen een vrijwillige bijdrage (waarbij we erop rekenen dat die in een redelijke verhouding staat tot de geleverde prestatie) en met nieuwe onderdelen tegen kostprijs als dat nodig is. De vrijwillige bijdrage gebruiken we om onze onkosten te dekken (huur, gereedschap, vervoer, internet, warmte etc.). Wij geven geen garantie dat reparaties succesvol zijn, maar we garanderen wel dat we onze uiterste best doen om een goed resultaat te bereiken.

**Wat doen wij niet**: We repareren dingen die kapot zijn. We zijn er niet om aangeschafte zaken te verbeteren of anderszins aan te passen. We behouden ons het recht voor zaken te weigeren, bijvoorbeeld als die te stuk zijn of te vies om aan te pakken.

**Waar doen we dat**: In een gezellige en goed geoutilleerde werkplaats in een winkelpand in Hoog Catharijne, naast de Albert Heijn in het Godebaldkwartier. 

**Hoe doen we dat**: Anders dan de reguliere repaircafé’s zijn wij hele dagen geopend voor het aanbrengen van reparaties. Ook anders is dat je als klant niet bij de reparatie hoeft te blijven. Je levert je te repareren goederen af aan onze balie, en je krijgt een telefoontje als de reparatie klaar is. We nemen contact met je op als er nieuwe onderdelen nodig zijn.

**Wanneer gaan we open:** De officiële opening vindt plaats in de week van de Circulaire economie, van 17 tot 22 maart, We zullen de eerste tijd geopend zijn op woensdagen en vrijdagen van 10:00 tot 17:00 voor klanten en de hele week voor reparateurs. Het is de bedoeling dat de openingstijden voor klanten in een later stadium.worden uitgebreid.

**Onze contactgegevens**:

De Reparatiebalie,  
Godebaldkwartier 89  
3511 DN Utrecht  
Website: [www.dereparatiebalie.nl](http://www.dereparatiebalie.nl)  
Email: [info@dereparatiebalie.nl](mailto:info@dereparatiebalie.nl)  
Telefoon: 0652113998  
